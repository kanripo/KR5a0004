# -*- mode: mandoku-view; -*-
#+DATE: 2015-08-28 23:34:06.596859
#+TITLE: 無上內秘真藏經
#+PROPERTY: DZID  DZ0004
#+PROPERTY: SOURCE  正統道藏，三家本，1988，1—452 十卷 洞真部本文類
#+PROPERTY: BASEEDITION HFL
#+PROPERTY: WITNESS HFL
#+PROPERTY: LASTPB <pb:KR5a0004_SJB_005-010470a>
#+PROPERTY: JUAN 5
#+PROPERTY: ID KR5a0004
<pb:KR5a0004_HFL_005-001a>¶
无上内祕眞藏經卷之五　　　　洪十二¶
　　　普明品¶
爾時¶
元始天尊遊居西那大福堂國形無定相或¶
隱或顯或麤或妙在靈解山從容自在其山¶
髙廣遍覆法界林藪䝉籠虎狼獅子毒蟲惡¶
獸傷害羣生噉食物命其山之内復有隱居¶
賢士精思修道學大乗行決定無疑護守心¶
城摧滅魔賊復有三萬六千衆生習其縁業¶
各有所趣種種不同¶
<pb:KR5a0004_HFL_005-001b>¶
元始天尊處於大衆忽然變體入寳珠中寂¶
然不動四衆驚駭莫知所在七日七夜光景¶
不見猛獸毒蟲轉加興盛一國男女號天叩¶
地無所歸依爾時眞藏童子於大衆中恬然¶
靜慮稽顙伏地奉請天尊願救蒼生慈恩重¶
見懇陳未訖忽見山上光明遍照十方無極¶
世界地獄幽徒悉皆解脫爾時天尊坐本微¶
華端然不動怡神含笑威徳光明猛獸毒蟲¶
悉皆摧滅於是¶
天尊告眞藏童子汝當爲諸大衆宣揚眞藏¶
<pb:KR5a0004_HFL_005-002a>¶
甚深無上妙法令諸衆生覺煩惱性達空有¶
心滌蕩五情生死一相有無平等眞藏童子¶
承天尊力冉冉昇虚變見自在於大衆中顯¶
智慧光說無生理慧光普照無大不通無細¶
不入進彼百千日月光景隨諸衆生所求皆¶
得無極世界有縁無縁悉皆備足信心重者¶
皆來聽受四衆雲集天尊變大光明清涼竒¶
雅顯衆生性寂靜無爲無生無滅無去無來¶
預有縁者皆了正法寂然悟道縁慮永斷分¶
别不生何以故道無二故生死無二去來無¶
<pb:KR5a0004_HFL_005-002b>¶
二愚智無二髙下無二取捨無二衆生迷惑¶
假說因縁接引示迷扶欄徒歩衆生根性種¶
種不同略說異途開爲三品上根衆生了逹¶
身相不入道徳不出生死無道徳際無生死¶
際無人我際無塵垢際無行業際中品衆生¶
捨離生死貪求道徳有出有入有道徳際有¶
生死際有人我際有塵垢際有行業際下品¶
衆生無明障重不覺不知沉溺苦海冥冥長¶
夜無有出期四部大衆及諸男女汝等諦聽¶
善思如是慧光從何而來出入推求非内非¶
<pb:KR5a0004_HFL_005-003a>¶
外湛然清淨究竟道場一相光明平等無二¶
眼入慧者達色妙理耳入慧者達聲妙音鼻¶
入慧者達香妙氣舌入慧者達味妙味身入¶
慧者達身妙身心入慧者達心妙心一切諸¶
法悉皆被入惡鬼毒蟲及諸邪見地獄餓鬼¶
獄卒畜生皆發善心飡甘露藥善男女等深¶
入法性自在無爲善察心源皎然無礙學大¶
方便不捨有爲不住無爲功徳具足成無上¶
道大衆疑惑有一童子名曰善音敢問眞藏¶
童子顯天尊徳宣揚慧光因縁普被爲一光¶
<pb:KR5a0004_HFL_005-003b>¶
周普爲一切自有斯光者一光被者則從外¶
來一切衆生從外受得則是無常若各自有¶
不應又云慧光普被如是疑惑唯願決了耳¶
眞藏童子答言汝諸大衆分明聽受我從無¶
量劫來發大乗願今始得聞了逹因縁識諸¶
業報汝所問者衆生外受即是無常若各自¶
有不應又云慧光普被我所顯光衆生受潤¶
天尊大慧之光非内非外非長非短非顯非¶
不顯妙鑄羣生並皆䝉益所利益者一切衆¶
生與天尊無毫𨤲差别云何有外入無常云¶
<pb:KR5a0004_HFL_005-004a>¶
何有光可顯又問旣無差别即是天尊云何¶
有衆生迷惑云何有衆生受苦云何有衆生¶
修道答曰汝漸就迷作如此難一切衆生受¶
苦樂者皆是慧源與天尊無毫𨤲差别汝等¶
當行六行通六合之道何謂六合眼與色合¶
心不縁色不縁色故則是忘色耳與聲合心¶
不縁聲不縁聲故則是忘聲鼻與香合心不¶
縁香不縁香故則是忘香口與味合心不縁¶
味不縁味故則是忘味身與觸合心不縁觸¶
不縁觸故則是忘觸如是行行去來常一取¶
<pb:KR5a0004_HFL_005-004b>¶
捨常一坐卧常一動靜常一是非常一心城¶
守固斷諸外賊羣邪徒黨並皆磨滅法王自¶
在猶如明珠内外通徹見法明淨塵穢莫染¶
入一相門即名大道則是法母能生諸法諸¶
法悉具三十二相八十一好裝嚴色身功徳¶
具足若有善男女等靜心直念常行慈愛不¶
貪不欲翻却六賊入五通城破三兵陣四固¶
無侵得無畏力煩惱不生恩愛永斷善音等¶
衆歡喜歡曰善哉善哉眞藏童子宣揚妙義¶
廣示因縁開大乗門濟沉溺苦爲法梯隥爲¶
<pb:KR5a0004_HFL_005-005a>¶
法舟航¶
天尊告諸徒衆善音大士汝等莫疑眞藏童¶
子此人無量劫未發心求道功徳廣逺不可¶
稱量今當爲汝廣說玄心宻行反守舊城晝¶
夜廵行勿令缺漏一切衆聖常行此法此法¶
最妙爲衆行之本吾今得道由此而悟汝等¶
徒衆不得懈怠勤行此行調伏六關法無有¶
定不可執爲何以故法如幻故寂滅無生法¶
常變故窅窅無心幻生於變變生於幻變生¶
幻滅變生無生幻滅無滅各不相知自然解¶
<pb:KR5a0004_HFL_005-005b>¶
脫衆生愚闇夜中織網自纒自縛恒處網中¶
三大毒蛇共同一室八劫之賊圍繞四方㝠¶
㝠長夜不能得出汝等徒衆勤行精進取吾¶
一字勿他念想何以故法無二念當知三界¶
之中有漏衆生無方便慧煩惱火燒炎熾難¶
滅種種教示終無悟解善男子汝等正念思¶
惟鑚煩惱性煩惱淨者得慧眼淨慧眼淨故¶
得方便力方便力故則六識常轉六識常轉¶
則無受無染無縛無解得法自在名爲法王¶
眞藏童子上白¶
<pb:KR5a0004_HFL_005-006a>¶
天尊今日大衆承法威顔得方便慧悟解衆¶
生達諸根性入實相門天尊巧說善得機縁¶
方便易解不審當來衆生受持何法云行何¶
法何法易受何法易行何法難受何法難行¶
天尊答曰善哉善哉汝大慈悲爲縁請益當¶
來衆生無有慧眼汝等諦聽善思善念吾爲¶
汝說眞藏正經無生無滅當來衆生依此文¶
義自然得解我顯一字非過去非未來非見¶
在非内非外非長非短此一字者易受易行¶
諸觀之法種種方便此觀第一初從數心心¶
<pb:KR5a0004_HFL_005-006b>¶
法不住法不住故則無定法無定法故則見¶
道慧見道慧者即是本身不生不滅復有三¶
種莊嚴智慧入法神通一者貪著二者嗔怒¶
三者癡愛此三法者爲行之先證道之所何¶
以故法無貪故貪性寂滅法無嗔故嗔性清¶
淨法無癡故癡性解脫證此性者達三寳門¶
入眞藏法名大法王種種具足是時善音童¶
子及諸大衆聞此妙法各各自思昔所未聞¶
今日所聞昔所未見今日所見十方衆聖甚¶
深法藏不可思議並是天尊大慈悲力開闡¶
<pb:KR5a0004_HFL_005-007a>¶
要門令衆易解爾時善音童子及諸大衆歡¶
喜稽首而作頌曰¶
　法王法鼓鼔無邊　四魔八賊皆降伏¶
　我等我衆衆易悟　諸法究竟無差别¶
　慧光慧炬炬常明　遍照羣生無遣失¶
　大乗大行行無方　輪轉法音巧能說¶
　羣生羣業業相親　識網迷途無眞實¶
　天尊神徳徳護持　善說愚夫令捨質¶
　貪嗔貪著著無求　變成眞藏常歡恱¶
　稽首稽心心正念　常行供養無虧徹¶
<pb:KR5a0004_HFL_005-007b>¶
爾時¶
天尊告諸大衆善音童子善哉善哉汝能稱¶
歎眞藏妙經勸諸徒衆勤行修習反觀慧光¶
莊嚴六行息世機嫌不生愛結心慧明朗何¶
以故法性淨故煩惱性淨貪慾性淨復有諸¶
善男女雖復出家學小乗行端坐無爲日常¶
一食教化羣生令習我業自尊自貴自是非¶
彼名爲衆生不名善士非吾弟子吾非其師¶
徒自疲勞終無得道我昔無量劫時亦復如¶
是勤行苦行隱於山林求道妙果累劫辛苦¶
<pb:KR5a0004_HFL_005-008a>¶
道不可階後遇無上尊師大善知識爲我決¶
疑教心迷道入五無間殺五魔賊守一不變¶
神靈自在正念思惟悟無上道是時三萬六¶
千衆生隨吾學道出分別城得無相理坐獅¶
子座宣揚妙法廣濟衆生慈悲普覆汝等徒¶
衆調伏諸相㝷善知識平等正直達正世因¶
鼔動衆生法芽增長慧眼開發入方便門巧¶
積智深成無上道復次一切諸法猶如鏡像¶
非空非有畢竟無我復次衆生色心猶如鏡¶
像非空非有畢竟清淨復次三乗教迹猶如¶
<pb:KR5a0004_HFL_005-008b>¶
鏡像非空非有畢竟解脫復次衆生三業猶¶
如鏡像非空非有畢竟空寂善男子當知此¶
經大乗無漏非覆相說非妄說非假說顯諸¶
法性入實相門於諸經中最爲第一復次徃¶
古劫時有五貧士常懐我慢不信經法聞此¶
大乗而生毀謗滅三寳門不信衆生有眞道¶
性不信衆生有經妙法不信衆生無我寂滅¶
不信衆生等大乗法不信衆生不生不滅不¶
信衆生心大如海不信衆生等天尊行不信¶
衆生等諸賢聖不信衆生爲大空聚如此不¶
<pb:KR5a0004_HFL_005-009a>¶
信即得重病生入闇獄死入闇獄行入闇獄¶
住入闇獄坐入闇獄卧入闇獄食入闇獄息¶
入闇獄諸善男女各自思惟勿生不信若不¶
達解能行直心不生毀謗此人得無量福田¶
功徳廣逺何以故法無相故法無定故法解¶
脫故當知直心道場不壊諸法入諸妙寂不¶
壞生死入諸實相不壞取捨入諸智慧不壞¶
嗔癡入諸解脫不壞貪欲入諸法寳不壞是¶
非入諸正道不壊聲色入諸福田不壊六情¶
入諸無漏不壞五隂入諸大慧不壞四大入¶
<pb:KR5a0004_HFL_005-009b>¶
諸神通此法微妙終劫說之亦不能盡若有¶
衆生知易悟者略說半字直證大乗解無上¶
道假使說法數如沙塵衆生迷闇亦不能解¶
說亦無量況善男子若有信心受持讀誦講¶
說供養善解忘神洗除心垢功徳廣逺不可¶
思議爾時有一國王名曰大通甚信道徳常¶
行恭敬受持眞藏妙經宣揚國内大臣子弟¶
天下百姓悉皆受持此經當爾之時國富民¶
豐男女歡樂壽命長逺無有夭傷當知此經¶
威神徳重未有不由此經而得成道此經最¶
<pb:KR5a0004_HFL_005-010a>¶
尊最貴決開耳目爲法舟航濟沉溺苦爲法¶
梯隥超出五苦爲法父母普度衆生爲法本¶
身悉得自在何以故十方衆聖悉共護持方¶
便降魔顯微妙藥爾時眞藏童子告善音等¶
汝等大衆在靈解山聽天尊說有一明珠在¶
此山内光明瑩淨非表非内非髙非下輪轉¶
去來寂然無動汝等四衆見此珠不善音等¶
衆歎曰善哉善哉我等徒衆累劫求道在此¶
山中聞有明珠未曽得見唯願大士承天尊¶
力爲顯明珠分明證實大士眞藏告諸來者¶
<pb:KR5a0004_HFL_005-010b>¶
汝等各各反顧伏地諦思明珠自顯說此語¶
巳須㬰之間光照表裹各各迷途猖狂失性¶
人人自視絶迹無端獨脫還家自然覺悟明¶
識寳珠非可顯詔是時¶
天尊歡喜無量而說偈曰¶
我說大乗宗　分别顯諸相　方便引衆生¶
寳光無限量　智者了分明　愚人自生謗¶
我顯眞藏經　洗盪無明障　汝等善修行¶
一字中含養　諸法無定形　猶如鏡中像¶
寳珠非内外　冥心内神朗　功徳並熏天¶
<pb:KR5a0004_HFL_005-011a>¶
大乗無偏黨　十方諸聖道　受持眞藏經¶
常行不解怠　得成無上尊　我今說譬喻¶
示本假明權　衆生不信道　習業恩愛因¶
各行方便慧　五廕裹求㝷¶
是時¶
元始天尊在靈解山宣揚半偈告諸男女善¶
建福田修行供養不離身心而得解脫得解¶
脫者寂靜道場入法正印證三世因成無上¶
果復告善音童子一切衆生心性解脫身相¶
解脫心爲言教身爲文字尋文逐字教迹斯¶
<pb:KR5a0004_HFL_005-011b>¶
忘悟此文字入解脫門證無上道善音童子¶
上白¶
天尊不審何故衆生心爲言教身爲文字衆¶
生心是癡心身是闇網云何令衆生學其癡¶
心而求闇網若求闇網而得成道衆生癡心¶
復不知學應得成道不知學者而不成道若¶
學癡心亦不成道何以故以癡學癡智性不¶
發云何成道衆生癡心癡不知學亦不成道¶
譬如本中有火火不自生必假人功方得其¶
火衆生癡心必假導師而得悟解唯願法師¶
<pb:KR5a0004_HFL_005-012a>¶
哀念我等而爲我說¶
天尊曰善哉善哉吾爲汝說諸法清淨無生¶
無滅云何有衆生得道云何有衆生失道云¶
何有衆生癡網而學成道云何有衆生癡心¶
不學而得成道法無自性畢竟無我云何有¶
衆生差别而作此難我說文字性離則是法¶
性解脫方便引誘令識正音證法音者無法¶
可證無法可修無法可學無法可行無法可¶
受究竟清淨混成非一二乗衆生聞此語者¶
驚忙震懼立身無所是時善音等衆豁然意¶
<pb:KR5a0004_HFL_005-012b>¶
解悟大乗宗平等無二歸命忘形稽首而去¶
¶
¶
¶
无上内祕眞藏經卷之五¶
¶
¶
¶
¶
¶
