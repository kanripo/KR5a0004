# -*- mode: mandoku-view; -*-
#+DATE: 2015-08-28 23:34:06.715150
#+TITLE: 無上內秘真藏經
#+PROPERTY: DZID  DZ0004
#+PROPERTY: SOURCE  正統道藏，三家本，1988，1—452 十卷 洞真部本文類
#+PROPERTY: BASEEDITION HFL
#+PROPERTY: WITNESS HFL
#+PROPERTY: LASTPB <pb:KR5a0004_SJB_010-010492a>
#+PROPERTY: JUAN 10
#+PROPERTY: ID KR5a0004
<pb:KR5a0004_HFL_010-001a>¶
无上内祕眞藏經卷之十洪十七¶
　　　䆒竟品¶
爾時天尊領諸徒衆在靈解山顯揚功德无¶
量國土皆受慧潤无量衆生悉得度脫无量¶
法界並悉聞知无量小乗皆得悟解无量眞¶
仙能顯功德无量眷屬能受持經无量童子¶
能說眞藏无量上士能體大乘无量中士能¶
行供養无量下士能生信心无量師子衞護¶
法城无量金剛斷邪魔惑爾時天尊放慧光¶
明遍照東方无量國土各隨形類而得受潤¶
<pb:KR5a0004_HFL_010-001b>¶
見此神變尋光而來不動本國而覩天尊稽¶
首无上尊稽首无上法歸依无上師又照南¶
方无量國土各隨形類而得受潤見此神變¶
尋光而來不動本國而覩天尊稽首无上尊¶
稽首无上法歸依无上師又照西方无量國¶
土各隨形類而得受潤見此神變尋光而來¶
不動本國而覩天尊稽首无上尊稽首无上¶
法皈依无上師又照北方无量國土各隨形¶
類而得受潤見此神變尋光而來不動本國¶
而覩天尊稽首无上尊稽首无上法皈依无¶
<pb:KR5a0004_HFL_010-002a>¶
上師又照上方无量諸天各隨形類而得受¶
潤見此神變尋光而來不動分度而覩天尊¶
稽首无上尊稽首无上法皈依无上師又照¶
下方无極世界各隨形類而得受潤見此神¶
孌尋光而來不動本所而覩天尊稽首无上¶
尊稽首无上法皈依无上師又照地獄幽徒¶
楚痛各隨業報而得解脫見此神變尋光而¶
出不動其所而覩天尊稽首无上尊稽首无¶
上法皈依无上師¶
爾時天尊告諸來者吾爲汝等猶居幻中妄¶
<pb:KR5a0004_HFL_010-002b>¶
生業縛生死憂惱不能悟解又有諸仙行小¶
乘行雖得長年終皈變易何以故業受累故¶
汝今逥向皈命大乗諦聽善思吾爲汝說我¶
發神光遍照十方无量國土汝等各見神光¶
殊妙希有第一不識所由此光非外非内非¶
青非白非赤非黒脫諸色像而得自在汝等¶
各有此光非近非逺變見在物能爲五聲非¶
五聲能爲五色非五色能爲五味非五味能¶
爲物像非物像能爲智慧非智慧能爲解脫¶
非解脫能爲微妙非微妙能爲清淨非清淨¶
<pb:KR5a0004_HFL_010-003a>¶
能爲不動非不動能爲取捨非取捨能爲去¶
來非去來能爲寂滅非寂滅能爲是非非是¶
非略示此光千分萬分未顯其一善男子等¶
汝勿驚疑自生退悔我累劫來修行大乘坐¶
觀行觀四宜不失遂經劫載艱辛備經而成¶
道果汝等眷屬聽受不等多有疑惑何故不¶
問我今最後顯深妙理令汝易解勿懐不信¶
迷情不巳須㬰之間汝自當見言語未訖忽¶
然神變空中發聲震天動地逥易日月驚駭¶
衆生蠢蠕之類一持變易莫知所在五苦日¶
<pb:KR5a0004_HFL_010-003b>¶
徒咸得解脫衆仙等衆乗空而來到靈解山¶
一時稽首瞻視天尊欣慶無巳俱發聲言歎¶
大慈尊顯揚妙德異相威嚴種種方便能成¶
能壞能妙能麄能長能短不可思議不審爲¶
法自有殊妙竒特變見非諸色像爲當天尊¶
神德逥易天尊答言善哉巧問諸法自在非¶
麄非妙亦非自有亦非我作我與法等更無¶
差别汝與我等亦無差别我等衆生衆生我¶
等所變動者皆是正慧法性自顯自顯非相¶
非非相非法非非法清淨自在解脫無爲¶
<pb:KR5a0004_HFL_010-004a>¶
爾時四衆聞此瑞相非内非外非眞非假各¶
在本性寂然无照四衆皆至不動本國而見¶
他方不壞法相而法相自在不壞煩惱而煩¶
惱清淨不壞生死而生死解脫不壞去來而¶
去來无我不壞是非而是非无主不壞智慧¶
而智慧寂滅我等徒衆乆習諸經未聞此法¶
又經履歴名山洞府諸仙宫殿各有仙經无¶
量部表略披尋讀遂經數劫種種教方學長¶
生術修善外求内懐人我无方便慧自顯功¶
能强化他縁自縁不曉我等昔日徒勞辛苦¶
<pb:KR5a0004_HFL_010-004b>¶
不遇眞經今覩天尊示我妙藥顯眞藏經決¶
生靈㫖我等宿縁種福淳厚得聞此經不踰¶
旬月无進无退覺悟大乗至靈解山豁然无¶
滯¶
天尊又告諸大弟子及諸來衆此經无量劫¶
來常存不壞神德㣲妙廣布威嚴生天立地¶
造化无端汝等勸化受持供養書寫流通功¶
德甚重福報無窮若有誹謗不信此經見世¶
招禍祅邪惡鬼不意而生汝善觀察惑貧惑¶
賤惑疾惑病惑苦惑惱惑聾惑盲惑瘖惑瘂¶
<pb:KR5a0004_HFL_010-005a>¶
皆由縁業報應不差惑前惑後宜各愼之修¶
身立行有五福德何謂五福德勤行恭敬勤¶
行慈悲勤行忍辱勤行精進勤行布施何謂¶
恭敬恭敬有二一者覩相恭敬外形人見則¶
信二者當照本性皎然等眞道法行此恭敬¶
名爲正解何爲慈悲慈悲亦有二一者憐愍¶
哀念衆生二者慈能破有樹立行此慈悲名¶
爲度物何謂忍辱忍辱亦有二一者惡業外¶
來觸巳心能懐忍不生怨恚二者无我外无¶
塵累得法自在行此忍辱名爲等性何謂精¶
<pb:KR5a0004_HFL_010-005b>¶
進亦有二種一者專精定心執志欲人敬已¶
二者内行照物妙心無人我相無去來相常¶
行常照證果不差名爲精進何謂布施亦有¶
二法一者財施受用不周功德不具二者法¶
施懐在胷中慧無不普此之功德心行不等¶
有深有淺若印法者觀理則住名爲大乗最¶
勝功德希有難聞若有不印者縳在色聲名¶
爲小乘辛苦累劫證因受果雖得少分終無¶
解脫復有最下愚癡衆生不知恭敬不知慈¶
悲不知忍辱不知精進不知布施如此等類¶
<pb:KR5a0004_HFL_010-006a>¶
難可化諭不可思議汝等聽受而聽受之是¶
時眞藏等衆聞此妙說利益甚深難可譬諭¶
而說偈言¶
　　無上天尊慧無窮顯法隨方皆得度¶
　　逗機萬行不差殊巨細淺深歸正路¶
　　放光動地見諸像非巧言辭能譬諭¶
　　我等積劫習小乘勤苦艱辛終不悟¶
　　今聞天尊顯眞藏不盈日月了深趣¶
　　慈悲䆒竟眞道場壞忍受生端正果¶
　　我師巧說無虚假救濟蒼生無不可¶
<pb:KR5a0004_HFL_010-006b>¶
　　衆生不信善因縁誹謗大乗懐自我¶
　　天尊法母慈受深布德遍周無不普¶
　　我今曉了大乘經內行思惟自然覩¶
　　天尊善離於世間方寸受納諸國土¶
　　示見微妙竒特身不生不死非今古¶
是時眞藏等衆說偈讃歎天尊希有愍傷一¶
切廣布大乗顯眞藏法開化愚蒙教導利益¶
使未見者見未聞者聞未悟者悟未解脫者¶
今得解脫我等眷屬普入法門悟無上道復¶
有下根衆生不能曉逹本性深微迷情不到¶
<pb:KR5a0004_HFL_010-007a>¶
云何可顯唯願天尊重宣委示¶
天尊答言一切衆生不聞法寳不信大乘不¶
行正法未入定位當審其行隨心爲說我得¶
道巳無量劫來常住世間濟度諸法無時捨¶
離若得度者則見我身非外非內非青非白¶
非赤非黒彼土衆生業縁感對汝等徒衆各¶
取所宜而隨物化我今反入無間汝等肉眼¶
不能見我妙相法身謂言我滅汝自觀身當¶
得見我圎滿具足法未體空迷途倒惑要憑¶
文字執繫其心汝等受持眞藏妙經功德立¶
<pb:KR5a0004_HFL_010-007b>¶
至當見我身見我身者無文無字無去無來¶
亦無我相無非我相非相非非相何以故經¶
微妙故連法不二法微妙故連衆生不二衆¶
生妙故連我不二我等妙故連一切法非法¶
非非法復告四衆我初學行遂經數劫種種¶
尋求學長生業餐芝服餌吐納導養遂得長¶
生雖夀千齡終必變易乃復進修學中乗行¶
尋文記享外相求眞執著語言謂言是實後¶
遇本師逢善知識曉示眞源决無爲理我禀¶
受形四妙爲本五廕成相遣我行行先觀四¶
<pb:KR5a0004_HFL_010-008a>¶
妙遊歴五成五成之相窅窅㝠㝠變化出没¶
不住生生反源守一照理明明此時覺悟諸¶
法平等一相無相䆒竟寂滅無初中後汝等¶
四衆廣開法門除五垢行斷四縁愛三惑得¶
除一慧能通六聦明徹映照内外如琉璃山¶
無表無内皎然明淨慧解無窮衆生不曉自¶
懐我𢢔煩惱䨱蔽不能顯了猶如泥中玉䖍¶
不見終無汙染汝等四衆各勸修行勿生外¶
想衆生顚倒迷惑世間躭著五慾以此爲樂¶
謂言不死須㬰之間百病具生惑頭眩風病¶
<pb:KR5a0004_HFL_010-008b>¶
惑內疾充心惑手脚不遂惑瘖瘂聾盲如此¶
病至求死不得苦腦自嬰妻子看守經年累¶
月復無孝心如此怨報苦痛切身不可歎說¶
若身死後名係三官魂神被縳考對幽牢長¶
夜之中不見日月受苦報對永無期限妻子¶
欣然不知不覺汝等觀察前後因縁明瑩身¶
心逹三世因了三世果善知衆生根性差别¶
隨分自在從無量劫受身定位不生不滅與¶
我同身與道同根一切諸法亦復如是汝等¶
要須先習此經悟諸縁理何以故此經正印¶
<pb:KR5a0004_HFL_010-009a>¶
通印諸法顯物妙心眞實不二無虛假說是¶
一相門圎滿具足修行至此堅固不退滌蕩¶
無爲外道羣邪自然磨滅此經神力爲大法¶
輪運載衆生輪轉不絶猶如日月懸照四方¶
盲者不覩眞經妙性亦復如是衆生顚倒煩¶
惱覆蔽不見正經自生誹謗失愛慈母眞藏¶
等衆稽首伏地上白天尊衆疑不了敢問衆¶
生等天尊性無差無則爲衆生性等天尊相¶
爲衆生相等天尊性若相等者衆生應見若¶
見尊相則無顚倒亦無煩惱亦無誹謗亦無¶
<pb:KR5a0004_HFL_010-009b>¶
是非亦無生死云何衆生顚倒不了若性等¶
者相則不等性相則別衆生有相則無有性¶
天尊有性則無有相若相即性性即是相衆¶
生即是天尊圓應天尊即是衆生執著如此¶
疑惑願垂誨示¶
天尊歡喜讃歎善哉巧能問義於衆得聞譬¶
如種樹根深枝盛離枝無根離根無枝衆生¶
性相亦復如是離相無性離性無相性不可¶
見則相非相非非相相不可見則性非性非¶
非性等我性者則是等相等無所等云何難¶
<pb:KR5a0004_HFL_010-010a>¶
言相則可見性不可見分別二途失眞實道¶
我說此經名大醫王能療諸疾應病與藥能¶
服之者無不差愈不能服者病則不瘳徒嗟¶
大醫終無有損此經亦復如是衆生顚倒不¶
信大乘而生誹謗不行恭敬不肯受持自生¶
顚倒惑此經能破煩惱重病能破貪欲愛網¶
結縳能破瞋恚愚癡障惱能令衆生得無畏¶
心能令衆生得不死術能令衆生智慧方便¶
能令衆生慈仁孝順能令衆生長命富貴能¶
令衆生安樂自在能令衆生成無上道此經¶
<pb:KR5a0004_HFL_010-010b>¶
功德廣速遍周非言可顯汝能方便功積修¶
行到靈解山入眞實際證大乘轅平等無礙¶
若無方便不曉眞宗反成執滯更增煩惱失¶
大慈毋失平等心失無爲理失解脫慧失功¶
德本諸行皆失自然禍殃天尊於是說偈讃¶
揚重宣功德令諸四衆反照身心說偈頌云¶
大乘廣分布　隨分教衆生　我顯眞藏本¶
正印證分明　能行此經者　智慧自然成¶
汝等諸徒衆　廣化勤修行　證法得自在¶
了逹無上經　我今說譬諭　近聞令易解¶
<pb:KR5a0004_HFL_010-011a>¶
小乘人得信　漸證無生果　䆒竟功德林¶
非人復非我　最後殷勤說　所言無不可¶
巨細各相容　神力隨行坐　大乘不可顯¶
反覆在環堵¶
天尊說此偈巳告四衆及諸眷屬我說法訖¶
當還本所此經委付國王聖主次及大臣王¶
侯子弟我大弟子共傳宣布經法流通功德¶
廣逹不可格量何以故猶如良井遍給衆渴¶
井泉不竭此經功德亦復如是廣宣分布衆¶
人皆得本猶不失若不流通此經不行功德¶
<pb:KR5a0004_HFL_010-011b>¶
斷絶塞諸智慧斷衆生行斷解脫源斷因縁¶
業其罪深重非可譬諭汝諸四衆勤行大行¶
勿生分别我當反神不沉不浮離諸色像四¶
衆顒顒聞此語巳哀號哽咽涕淚不勝齊聲¶
唱言留請天尊垂恩住世天尊答言我遊諸¶
國崑崙九土思法教化令彼衆生逥向大道¶
我别汝當不易時汝等各居嚴淨國土鬱蕙¶
名香在靈解山自當見我忽然冉冉昇空而¶
去眞藏等衆瞻視無巳莫知所在各還本所¶
无上内祕眞藏經卷之十¶
